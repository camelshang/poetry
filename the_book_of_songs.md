# 蒹葭

**蒹葭（jiān jiā）苍苍，白露为霜。所谓伊人，在水一方。**

溯（sù）洄（huí）从之，道阻且长。溯游从之，宛在水中央。

蒹葭萋萋，白露未晞（xī）。所谓伊人，在水之湄（méi）。

溯洄从之，道阻且跻（jī）。溯游从之，宛在水中坻（chí）。

蒹葭采采，白露未已。 所谓伊人，在水之涘(sì)。

溯洄从之，道阻且右。溯游从之，宛在水中沚(zhǐ)。

# 采薇

采薇采薇，薇亦作止。曰归曰归，岁亦莫（mù）止。靡（mǐ）室靡家，玁（xiǎn）狁（yǔn）之故。不遑启居，玁狁之故。

采薇采薇，薇亦柔止。曰归曰归，心亦忧止。忧心烈烈，载（zài）饥载渴。我戍未定，靡使归聘。

采薇采薇，薇亦刚止。曰归曰归，岁亦阳止。王事靡盬（gǔ），不遑启处。忧心孔疚，我行不来！

彼尔维何？维常之华。彼路斯何？君子之车。戎车既驾，四牡（mǔ）业业。岂敢定居？一月三捷。

驾彼四牡，四牡骙（kuí）骙。君子所依，小人所腓。四牡翼翼，象弭鱼服。岂不日戒？玁狁孔棘！

**昔我往矣，杨柳依依。今我来思，雨（yù）雪霏霏。** 行道迟迟，载渴载饥。我心伤悲，莫知我哀！

# 野有蔓草

野有蔓草，零露漙(tuán)兮。有美一人，清扬婉兮。邂逅相遇，适我愿兮。

野有蔓草，零露瀼瀼(ráng)。有美一人，婉如清扬。邂逅相遇，与子偕臧（zāng）。

# 出其东门

出其东门，有女如云。虽则如云，匪我思存。缟衣綦（qí）巾，聊乐我员（yún）。

出其闉（yīn）闍（dū），有女如荼。虽则如荼，匪我思且（jū）。缟衣茹（rú）藘（lǘ），聊可与娱。

# 木瓜

投我以木瓜，报之以琼琚（jū）。匪报也，永以为好也！

投我以木桃，报之以琼瑶。匪报也，永以为好也！

投我以木李，报之以琼玖。匪报也，永以为好也！ 

# 黍离

彼黍离离，彼稷之苗。行迈靡靡，中心摇摇。知我者，谓我心忧，不知我者，谓我何求。悠悠苍天！此何人哉？

彼黍离离，彼稷之穗。行迈靡靡，中心如醉。知我者，谓我心忧，不知我者，谓我何求。悠悠苍天！此何人哉？

彼黍离离，彼稷之实。行迈靡靡，中心如噎。知我者，谓我心忧，不知我者，谓我何求。悠悠苍天！此何人哉？

# 采葛

彼采葛兮，一日不见，如三月兮。

彼采萧兮，一日不见，如三秋兮。

彼采艾兮，一日不见，如三岁兮。

# 子衿

青青子衿，悠悠我心。纵我不往，子宁（nìng）不嗣音？

青青子佩，悠悠我思。纵我不往，子宁不来？

挑（táo）兮达（tà）兮，在城阙兮。一日不见，如三月兮。

# 风雨

风雨凄凄，鸡鸣喈喈（jiē）。既见君子，云胡不夷。

风雨潇潇，鸡鸣胶胶（jiāo）。既见君子，云胡不瘳（chōu）。

风雨如晦，鸡鸣不已。既见君子，云胡不喜。

# 击鼓

击鼓其镗（tāng），踊跃用兵。土国城漕，我独南行。

从孙子仲，平陈与宋。不我以归，忧心有忡。

爰（yuán）居爰处？爰丧其马？于以求之？于林之下。

**死生契阔，与子成说。执子之手，与子偕老。**

于嗟阔兮，不我活兮。于嗟洵兮，不我信兮。

# 北风

北风其凉，雨（yù）雪其雱（páng）。惠而好我，携手同行。其虚其邪？既亟只且（jū）！

北风其喈（jiē），雨雪其霏。惠而好我，携手同归。其虚其邪？既亟只且！

莫赤匪狐，莫黑匪乌。惠而好我，携手同车。其虚其邪？既亟只且。

# 叔于田

叔于田，巷无居人。岂无居人？不如叔也，洵（xún）美且仁。

叔于狩，巷无饮酒。岂无饮酒？不如叔也，洵美且好。

叔适野，巷无服马。岂无服马？不如叔也，洵美且武。

# 桃夭

桃之夭夭，灼灼其华。之子于归，宜其室家。

桃之夭夭，有蕡（fén）其实。之子于归，宜其家室。

桃之夭夭，其叶蓁（zhēn）蓁。之子于归，宜其家人。